---
title: Hvad er et OS2 doc-site?
layout: default
parent: Dokumentation og doc-sites
grand_parent: Projekter og produkter i OS2
nav_order: 10
---

# Hvad er et OS2 doc-site?

### Hvad er et OS2 doc-site?

Hvad er et OS2-doc-site?

Et OS2-doc-site er produktets fælles håndbog og beslutningsgrundlag i OS2-fællesskabet – ikke dets salgsside.

Et doc-site er:

- produktets fælles reference for, hvordan vi gør med \[produktet\] i OS2
- et arbejdsredskab for kommuner, leverandører og OS2-sekretariatet
- det sted, man går hen for at forstå rammerne for produktet.

Et OS2-doc-site samler det, man har brug for til at forstå og drive produktet:

- hvad løsningen er, og hvilke behov den understøtter
- hvem der har ansvar og roller
- hvordan man kommer i gang
- hvordan drift, support og udvikling foregår
- hvilke styringsprincipper, aftaler og krav der gælder
- hvor man finder brugermanualer og teknisk dokumentation.

Et doc-site er ikke:

- en salgsside (den ligger fx på os2.eu eller produktets offentlige produktside)
- en ren brugermanual (den kan ligge som sider, PDF, i løsningen, på GitHub osv.)
- et nyhedssite (nyheder ligger typisk på os2.eu, i mails og nyhedsbreve)
- et rent filarkiv (det ligger fx i Nextcloud, GitHub eller OS2-fildeling).

Doc-sitet må gerne pege til salgsside, brugermanual, nyheder og filarkiv – men i form af få, tydelige links.

Kort sagt:  
 Doc-sitet er altid indgangen: Ét sted at få overblik over, hvad produktet er, hvem der gør hvad, hvilke regler og aftaler der gælder, og hvor man finder mere detaljeret hjælp – også selv om selve manualen og den tekniske dokumentation ligger andre steder.
