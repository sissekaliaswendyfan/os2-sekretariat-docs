---
title: Kommunikation og tone
layout: default
nav_order: 6
has_toc: false
---

<dette flyttes til de rigtige sider. indholdet er derefter noget om tone og skriftlighed>

# Kommunikation og tone
Her kan du få en forståelse for OS2’s kommunikation, sprog og tone, så vi fremstår ensartet og professionelt i alt, hvad vi kommunikerer.  
Afsnittet gælder for al skriftlig og mundtlig kommunikation fra sekretariatet og dækker både intern og ekstern kommunikation.  


## Tone og Code of Conduct {#tone}
Vi kommunikerer som open source: åbent, generøst og med plads til alle perspektiver.
OS2’s kommunikation bygger på **respekt, åbenhed og samarbejde** – de samme værdier, der er beskrevet i *[OS2’s Code of Conduct](https://coc.os2.eu)*.  
Det betyder, at vi kommunikerer med udgangspunkt i fællesskabets formål: at skabe, dele, forbedre og bevare ejerskab sammen.

**Grundprincipper for OS2’s tone:**  
- Vi er **åbne og transparente** om, hvad vi ved og hvad vi arbejder på.  
- Vi kommunikerer **respektfuldt og inkluderende**, også når vi er uenige.  
- Vi skrive **enkelt og forståeligt**, uden tekniske eller administrativt indforståede formuleringer. Vi er opmærksomme på at tilpasse formen efter, hvem vi kommunikerer med.  
- Vi fokuserer på **fællesskab frem for organisation** – “vi i OS2-fællesskabet” frem for “jeg”, “sekretariatet” eller "kommune".  
- Vi formidler **fagligt, men uformelt**: professionelt, men ikke bureaukratisk.  
- Vi viser **tillid og konstruktiv nysgerrighed** i dialogen med alle parter.


## Kommunikation med medlemmer, leverandører og partnere {#kommunikation}
Sekretariatet repræsenterer hele OS2-fællesskabet og skal altid kommunikere på en måde, der styrker samarbejdet og fælles ejerskab.

**Medlemmer (kommuner, regioner og offentlige organisationer):**  
- Kommunikation skal være **servicemindet og løsningsorienteret**.  
- Vi svarer **hurtigt og præcist**. Også når svaret er, at vi vender tilbage senere.  
- Vi viser forståelse for lokale behov, men holder fokus på det fælles bedste.  

**Leverandører og udviklingspartnere:**  
- Vi kommunikerer **ligeværdigt og samarbejdsorienteret**. Leverandører er samarbejdspartnere, ikke leverandører af færdige hyldevare.  
- Vi refererer altid til OS2's principper for styring og samarbejde.  
- Dialog skal ske i **åben og dokumenteret form**. F.eks. i issue-trackere eller offentlig tilgængelige mødereferater.  

**Eksterne samarbejdspartnere (KL, KOMBIT, Digitaliseringsstyrelsen m.fl.):**
- Kommunikation skal afspejle OS2’s rolle som **fællesoffentligt fællesskab**.  
- Vi søger samarbejde og koordinering – ikke positionering.  


## Visuel identitet og logo {#visuel}
OS2’s visuelle identitet skal understøtte genkendelighed og tillid.  
Det betyder, at vi altid bruger de fælles OS2-elementer i præsentationer, dokumenter og opslag.

**Principper:**
- Brug OS2’s logo i officiel kommunikation, præsentationer og materialer, der repræsenterer fællesskabet.  
- Logo og grafiske elementer findes i *[OS2’s designpakke](https://boks.os2.eu/s/Di5cTQdSABd6ak4?path=%2FIdentitet%20og%20slide%20deck)*.  
- Brug farver, skrifttyper og stil, som følger OS2’s visuelle profil.  
- I præsentationer for eksterne skal OS2’s logo altid placeres nederst til højre.  
- Ved brug af billeder og andet materiale skal licensen altid respekteres og kilden angives.


## Skabeloner {#skabeloner}
Sekretariatet anvender fælles skabeloner for at sikre et professionelt og ensartet udtryk i alt materiale.

**Tilgængelige skabeloner:**
- [Præsentation](https://boks.os2.eu/s/Di5cTQdSABd6ak4?path=%2FIdentitet%20og%20slide%20deck%2FSkabeloner)  
- [Notat og brev](https://boks.os2.eu/s/Di5cTQdSABd6ak4?path=%2FIdentitet%20og%20slide%20deck%2FSkabeloner)  
- [Nyhedsbrev og opslag](https://boks.os2.eu/s/Di5cTQdSABd6ak4?path=%2FSkabeloner%2FKommunikation)  
- [Projektdokumentation](https://github.com/OS2offdig/os2-docs-template)
- [Kommissorium](https://boks.os2.eu/s/Di5cTQdSABd6ak4?path=%2FForeningen%2FAftaleskabeloner%2FAndre%20aftaler)


*Bemærk*
> Der er pt. forskellige steder hvor skabeloner kan være placeret.  
> Alle skabeloner findes i det åbne Nextcloud under: [*Skabeloner*](https://boks.os2.eu/s/Di5cTQdSABd6ak4?path=%2FSkabeloner), [*Vejledninger*](https://boks.os2.eu/s/Di5cTQdSABd6ak4?path=%2FVejledninger), [*Identitet og Slide deck*](https://boks.os2.eu/s/Di5cTQdSABd6ak4?path=%2FIdentitet%20og%20slide%20deck) og *[Foreningen -> Aftaleskabeloner](https://boks.os2.eu/s/Di5cTQdSABd6ak4?path=%2FForeningen%2FAftaleskabeloner)* eller i [OS2's GitHub](https://github.com/os2offdig) eller i den interne del af Nextcloud under [*Værktøjer og skabeloner*](https://boks.os2.eu/f/55130).  
> Alle skabeloner kan tilpasses til anvendelse.

Der udestår en opgave med at rydde op og skabe en ensartet struktur så skabeloner ikke er spredt i så mange mapper. (ToDo)
{: .label .label-red }

## God praksis for videndeling og åben dokumentation {#praksis}
OS2 arbejder ud fra princippet om **åben først** (Open by default). Alt arbejde skal kunne forstås, deles og genbruges af andre.

**Vi dokumenterer derfor åbent:**
- Processer, beslutninger og aftaler i Nextcloud eller GitHub.  
- Mødenoter og referater, så andre kan følge med i beslutningsgrundlaget.  
- Læringspunkter og eksempler, så viden bliver tilgængelig for hele fællesskabet.  

**Husk:**
- Hvis noget kun findes i en mail eller i en lukket mappe, findes det ikke i OS2.  
- Dokumentér hellere lidt for meget end for lidt, og gør det åbent.  


## Sammenfatning
OS2’s kommunikation skal være **åben, respektfuld og professionel** – men samtidig **nærværende og menneskelig**.  

Når vi taler og skriver som ét fællesskab, styrker vi både OS2’s troværdighed og samarbejdets kvalitet.  

Vi kommunikerer ikke kun *om* open source. Vi kommunikerer som open source: åbent, generøst og med plads til alle perspektiver.
